# WhichContest (af OZ1IKU)
![main window](https://raw.githubusercontent.com/MartinChristiansen/WhichContest-Releases/main/Screenshot.png)

## Hvad er det?
**Du kender det sikkert:** Du sidder og surfer lidt rundt på din radio, og pludselig hører du på SSB nogen kalde *"CQ Contest CQ Contest de DL3ABC"*. Hvad er det mon for en contest, der er gang i, og er det én, du kan deltage i? Eller bare lave et par QSO'er med? Hvilke informationer skal udveksles? Hvor længe varer den? Hvad er reglerne? 

I stedet for at starte en browser op og lede efter en contest-kalenderside, så klikker du bare på det lille "CQ"-ikon i nederste, højre hjørne af din skærm, og straks popper et lille vindue op med de vigtigste info om lige netop den contest, du sidder og lytter på - for du har nemlig installeret **WhichContest**-programmet på computeren ved din radio! 

**WhichContest** er et program, som automatisk og løbende holder dig orienteret om alle de contester, som kommer, starter, slutter og er i gang, imens du sidder ved computeren ved din radio - helt uden at du skal gøre noget som helst. Programmet kører usynligt i baggrunden, indtil en contest, som måtte have din interesse, er ved at skulle starte (1 time før), eller starter nu, eller du klikker på programmets ikon i systembakken/system tray. Når det sker, popper der et vindue op på din skærm, som fortæller de vigtigste ting om contesten, og hvorfra du kan klikke dig videre ind på contestens officielle hjemmeside med regler. 

I programmet kan man forhåndsidstille, hvilke bånd og modes man er interesseret i, så man kun får de contester at se, som svarer til ens interesser og de bånd, man rent faktisk kan køre. Programmet kan også aflæse din radios VFO (via OmniRig), således at du hele tiden kun får de contester at se, som er aktuelle for netop det bånd og den mode, din radio er indstillet på lige nu. 

Når først du har installeret programmet, så starter det automatisk op og kører usynligt i baggrudnen, hver gang du tænder din computer, så det altid er klar til at fortælle dig om, hvad der sker på contestfronten lige nu.


## Hent seneste version her
Downloadlink (downloader, når du klikker): [WhichContestSetup.msi 1.0.0.0](https://github.com/MartinChristiansen/WhichContest-Releases/releases/download/v1.0.0.0/WhichContest_1_0_0_0.msi)

Link til [alle releases](https://github.com/MartinChristiansen/WhichContest-Releases/releases)


## Hvor får programmet sine data fra?
Programmet henter sine data fra **WA7BNM Contest Calender**'s 8-dages oversigt (https://www.contestcalendar.com/weeklycont.php). Data bliver læst herfra 1 gang hver time.


## De vigtigste features:
- Programmet er til Windows
- Programmet er gratis - ingen restriktioner.
- Kører umærkeligt videre i baggrunden, når du lukker programmets hovedvindue
- Programmet popper automatisk op igen, når en contest, som falder indenfor dine interesser, starter, eller snart skal starte
- Programmet kan til enhver tid kaldes frem igen ved at klikke på programmets CQ-ikon i systembakken/System Tray
- Automatisk tjek for, om der findes en nyere version (opdateringsmeddelelse)
- Direkte link til reglerne for enhver vist contest (knap linker til reglerne på contestens egen hjemmeside).
- Kan aflæse din radio (valgfrit, kræver OmniRig installeret), så programmet kun viser de contester, som radioen lige nu er indstillet til at kunne høre (VFO-frekvens og deraf afledt mode)
- Let indstilling af dine personlige contest-præferencer (afkrydsning af de bånd og modes, du er interesseret i)
- Mange muligheder for filtrering

  
## Versionshistorik:

### 1.0.0.0:
- Første version af programmet.
